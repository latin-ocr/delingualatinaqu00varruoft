PROLEGOMENA XI

inde ablatum est fragmentum Casinense‚ de quo infra agendum
erit. Saeculo XIV primum Boccacium hos libros novisse certum
idemque de Petrarca veri simile est: apud quem quod inter epistu-
las ad veteres illustres in epistula ad Varronem (epist. de rebus fam.
1. XXIV 6 vol. III p. 276 ed. Fracassetti, Flor. MDCCCLXIII) sic est:
‘nullae tamen extant vel admodum lacerae tuorum operum reliquiae,
e quibus aliqua pridem vidi, et recordatione torqueor summiS, ut aiunt,
labiis gustatae dulcedinis', haec sane verba spectare videntur potius
ad eVarronis agriculturam' quam ‘exspectabat' a Gulielmo Pastrengico
amico atque accepisse ab eo putatur: cf. epist. de rebus fam. XXI 11
III p. 151 Frac. et P. de N olhac ‘Petrarque et l’humanisme’ (Paris 1892)
11173. 278307 sq. Sed idem quod scribit Iohanni de Certaldo i.e.Boccacio
(epist. de rebus fam. XVIII 4 = Π p. 479 Frac.) recepisse se ‘librum ex
Varronis ac Ciceronis opusculis eximiis prorsus et raris' illius manu
scriptum, eo rectius hoc trahimus ad libros de lingua latina vel partes
eorum, quia et Boccacium his interdum usum esse constat —— qui decem
locos ex libro quintO, bis unum ex libro septimo adhibet (cf. Hortis ‘Studi
sulle opere Latine di Boccaccio' [Tergest. a. 1879] p. 435> —— et Petrarca
ipse unum saltem locum ex hoc scripto atque ex ea parte quam exhibuit
Petrus Diaconus (v. 1.) eTuscus vicus' ita excitat, ut eum ipsum excerpsisse
appareat. Accedit quod Antonius Loschi inter libros Petrarcae hunc
videtur vidisse: cf. P. de N olhac p. 243 et 307 sq. Neque illud in hac
quaestione neglegendum est, quod in illa ad Varronem epistula legi-
mus: ‘tuus CicerO, qui multa tibi et cui tu multa scripsisti'. At-
que memorabile est anno etiam 1401 Leonardum Bruni Arreti-
num dialogum edidisse ς116 tribus vatibus Florentinis’, in quo Nico-
laum Niccoli Colluciumque Salutatum sic inter se colloquentes pro-
ducit (p. 17 et 19 ed. Wotke): ‘N. Nonne videmus, quam amplo pul-
cherrimoque patrimonio haec nostra tempora spoliata sint? Vbi sunt
M. Varronis libri, qui vel soli facere possent sapienteS, in quibus erat
latinae linguae explicatio? e. q. s, S. Perditus est M. Varro. Dolendum
est, fateor, et moleste ferendum' e. q. s. Quae verba Leonardi Bruni
demonstrant neque illum tum novisse codicem interim Florentiam
translatum (F) neque aliis, ut ipsi Nicolao N iccoli, eius notitiam tri—
buisse (quem fuit qui illum librum ut tot alios acquisivisse coniceretl).
Paulo post tamen Florentiae Varronis libri crebrius ac diligentius de-
scribi coepti sunt: tunc demum ad vitam rediit grammaticus diutinis
tenebris oppressus.

Sed etsi nescimus quis codicem unicum contraxerit, tamen certa
fere coniectura constat unde venerit. Nam codex Casinensis. in

